{"title":{"0":"Biarritz","1":"Samsung Galaxy S10","2":"Bass Generation","3":"Bolechovice (z\u00e1mek)","4":"Dubislav Gneomar von Natzmer","5":"B\u011blbo\u017eice","6":"DN Galan 2015","7":"Edvard Rusjan","8":"Metagenomika","9":"Kostel svat\u00e9 Barbory (Py\u0161el)"},"text":{"0":"Biarritz (baskicky Miarritze, v gasko\u0148sk\u00e9m n\u00e1\u0159e\u010d\u00ed Bi\u00e0rritz) je francouzsk\u00e9 p\u0159\u00edmo\u0159sk\u00e9 letovisko. Nach\u00e1z\u00ed se v jihoz\u00e1padn\u00ed Francii v departementu Pyr\u00e9n\u00e9es-Atlantiques, na b\u0159ehu Atlantsk\u00e9ho oce\u00e1nu v Biskajsk\u00e9m z\u00e1livu asi 11 kilometr\u016f severn\u011b od hranic se \u0160pan\u011blskem. Jde o luxusn\u00ed turistickou destinaci, kter\u00e1 je vyhled\u00e1v\u00e1na tak\u00e9 surfa\u0159i.\nM\u011bsto le\u017e\u00ed ve francouzsk\u00e9 baskick\u00e9 oblasti, proto jsou zde \u010dasto vid\u011bt baskick\u00e9 vlajky a symboly.\n\n\nSousedn\u00ed obce: Anglet, Bidart, Arbonne a Arcangues.\n\n\nJako osadu vhodnou pro rybolov, lov velryb a n\u00e1mo\u0159n\u00ed obchod zalo\u017eili Biarritz pravd\u011bpodobn\u011b ji\u017e v roce 840 Vikingov\u00e9. Kolem roku 1800 m\u011bla tato ryb\u00e1\u0159sk\u00e1 osada jen asi 200 obyvatel. V roce 1854 zde dva m\u011bs\u00edce pob\u00fdvala c\u00edsa\u0159ovna Eugenie, man\u017eelka francouzsk\u00e9ho c\u00edsa\u0159e Napoleona III. C\u00edsa\u0159ovna byla p\u016fvodem \u0160pan\u011blka a m\u00edsto na hranic\u00edch sv\u00e9 vlasti si velmi obl\u00edbila. Napoleon III. pro ni nechal postavit pal\u00e1c (v sou\u010dasnosti luxusn\u00ed hotel), kde pak man\u017eel\u00e9 pravideln\u011b tr\u00e1vili letn\u00ed pr\u00e1zdniny. To dalo podn\u011bt pro velk\u00fd rozmach turistiky a l\u00e1ze\u0148stv\u00ed v Biarritz.\n\n\nAsijsk\u00e9 muzeum s rozs\u00e1hlou sb\u00edrkou p\u0159edm\u011bt\u016f p\u016fvodem z Indie, Nep\u00e1lu, Tibetu a \u010c\u00edny.\nMo\u0159sk\u00e9 muzem s akv\u00e1rii a baz\u00e9ny pro chov \u017eralok\u016f\nMuzeum \u010dokol\u00e1dy\nBiarritz Surf Festival - ka\u017edoro\u010dn\u00ed festival a sjezd surfa\u0159\u016f\nKostel sv. Martina z 12. stolet\u00ed, p\u0159estav\u011bn\u00fd v 16. stolet\u00ed\nluxusn\u00ed hotel Chapelle Imperiale, p\u016fvodn\u011b letn\u00ed rezidence c\u00edsa\u0159ovny Eugenie\ndv\u011b velk\u00e1 kasina\n\n\n\nPo\u010det obyvatel\n\n\nKrom\u011b surfov\u00e1n\u00ed se jedn\u00e1 o v\u00fdznamn\u00e9 st\u0159edisko pro ragby, baskickou pelotu a golf.\n\n\nSeznam obc\u00ed v departementu Pyr\u00e9n\u00e9es-Atlantiques\n\n\nObr\u00e1zky, zvuky \u010di videa k t\u00e9matu Biarritz na Wikimedia Commons\nOfici\u00e1ln\u00ed str\u00e1nky\nTouristick\u00e1 kancel\u00e1\u0159 v Biarritz\nLeti\u0161t\u011b Biarritz Anglet Bayonne\nPr\u016fvodce po Biarritz\nBiarritz telefonn\u00ed seznam\nBiarritz Po\u010das\u00ed v Biaritz\nVideo z Biarritz\nFotografie z Biarritz\n","1":"Samsung Galaxy S10 je \u0159ada chytr\u00fdch telefon\u016f vyvinut\u00fdch spole\u010dnost\u00ed Samsung Electronics. Prodej byl spu\u0161t\u011bn v b\u0159eznu 2019. P\u0159edstaven\u00ed prob\u011bhlo 20. \u00fanora 2019 v San Franciscu v budov\u011b Bill Graham Civic Auditorium. Samsung vys\u00edlal p\u0159\u00edm\u00fd p\u0159enos z akce na YouTube. Alza.cz a CZC.cz poskytly \u010desk\u00fd dabing na Facebooku a Sv\u011bt Androida nab\u00eddl jeden z jako jeden z prvn\u00edch \u010desk\u00fdch web\u016f prvn\u00edch pohledu na toto za\u0159\u00edzen\u00ed. Galaxy S10 a S10+ m\u00e1 ultrazvukovou \u010dte\u010dku otisk\u016f prst\u016f zabudovanou v displeji. Galaxy S10 podporuje jako prvn\u00ed telefon na sv\u011bte Wi-Fi 6.\nSamsung Galaxy S10 m\u00e1 tzv. pr\u016fst\u0159el, neboli otvor v displeji. U v\u0161ech t\u0159i model\u016f se pr\u016fst\u0159el pro selfie fotoapar\u00e1t nach\u00e1z\u00ed v prav\u00e9m horn\u00edm rohu. Jedn\u00e1 se Inifinity-O displej, kter\u00fd byl p\u0159edstaven na podzim minul\u00e9ho roku z\u00e1rove\u0148 s Infinity-U, Infinity-V a New Infinity. Prvn\u00ed dva jsou jin\u00e9 n\u00e1zvy pro v\u00fd\u0159ezy a New Infinity je budouc\u00ed typ \u00fapln\u011b bezr\u00e1me\u010dkov\u00e9ho displeje.Recenze na Samsung Galaxy S10 vypadaj\u00ed dob\u0159e. Uk\u00e1zalo se, \u017ee ultrasonick\u00e1 \u010dte\u010dka je velmi bezpe\u010dn\u00fdm \u0159e\u0161en\u00edm. Fotoapar\u00e1t se t\u0159emi \u010do\u010dkami funguje dob\u0159e ve dne i v noci. Jedinou nev\u00fdhodou je cena za\u0159\u00edzen\u00ed a to, \u017ee 5G varianta se nebude v \u010cesk\u00e9 republice prod\u00e1vat.\n\n\n\u0158ada Samsung Galaxy S10 zahrnuje p\u011bt verz\u00ed:\nSamsung Galaxy S10 \u2013 G973\nSamsung Galaxy S10e \u2013 G970\nSamsung Galaxy S10+ \u2013 G975\nSamsung Galaxy S10 5G \u2013 G977 (V \u010cR zat\u00edm nen\u00ed sign\u00e1l 5G dostupn\u00fd.)\nSamsung Galaxy S10 Lite \u2013 G770\n\n\n\n\nObr\u00e1zky, zvuky \u010di videa k t\u00e9matu Samsung Galaxy S10 na Wikimedia Commons\n\n\n\n\nV tomto \u010dl\u00e1nku byl pou\u017eit p\u0159eklad textu z \u010dl\u00e1nku Samsung Galaxy S10 na ukrajinsk\u00e9 Wikipedii.\n","2":"Bass Generation je prvn\u00ed studiov\u00e9 album \u0161v\u00e9dsk\u00e9ho producenta tane\u010dn\u00ed hudby Basshuntera.\n\n\n\n\n(anglicky) Ofici\u00e1ln\u00ed str\u00e1nky\n","3":"Pozdn\u011b barokn\u00ed z\u00e1mek, kter\u00fd se nach\u00e1z\u00ed ve Bolechovic\u00edch, \u010d\u00e1sti obce Sedlec-Pr\u010dice v okrese P\u0159\u00edbram ve St\u0159edo\u010desk\u00e9m kraji, je zapsan\u00fd v \u00dast\u0159edn\u00edm seznamu nemovit\u00fdch kulturn\u00edch pam\u00e1tek \u010cesk\u00e9 republiky pod \u010d\u00edslem 36696\/2-36. Z\u00e1mek je v soukrom\u00e9m vlastnictv\u00ed, nen\u00ed ve\u0159ejnosti p\u0159\u00edstupn\u00fd. Kaple sv. Jana Nepomuck\u00e9ho, kter\u00e1 je sou\u010d\u00e1st\u00ed pam\u00e1tkov\u011b chr\u00e1n\u011bn\u00e9ho komplexu, je v majetku m\u011bsta Sedlec-Pr\u010dice.\n\n\nPrvn\u00ed p\u00edsemn\u00e1 zm\u00ednka o Bolechovic\u00edch je z roku 1381 v souvislosti s \u00famrt\u00edm Markvarta z Bolechovic. Na konci 14. a z 15. stolet\u00ed existuj\u00ed zm\u00ednky o jm\u00e9nech dal\u0161\u00edch vladyk\u016f z Bolechovic, mezi nimi v letech 1448\u20131450 o Jind\u0159ichu z Bolechovic, kter\u00fd podporoval kr\u00e1le Ji\u0159\u00edho z Pod\u011bbrad a v roce 1473 se stal purkrab\u00edm na Hlubok\u00e9.\n\nP\u0159edpokl\u00e1d\u00e1 se, \u017ee zde ji\u017e ve 14. stolet\u00ed existovala tvrz, kter\u00e1 pravd\u011bpodobn\u011b st\u00e1vala v m\u00edstech pozd\u011bj\u0161\u00edho z\u00e1mku. Tvrz je v\u0161ak p\u0159\u00edmo zm\u00edn\u011bna a\u017e v roce 1539. kdy ji Jan \u017dehart z Nasevrk prodal Janu Sn\u011btsk\u00e9mu ze Sn\u011btu. A\u017e do po\u010d\u00e1tku 18. stolet\u00ed se v Bolechovic\u00edch vyst\u0159\u00eddala \u0159ada majitel\u016f, mezi nimi kr\u00e1tce i Lobkovicov\u00e9 z Vysok\u00e9ho Chlumce nebo Rade\u010dt\u00ed z Rad\u010de.\nV roce 1704 koupil Bolechovice Tom\u00e1\u0161 Popovsk\u00fd ze \u0160arfenbachu, kter\u00fd si zde v roce 1716 postavil men\u0161\u00ed s\u00eddlo. Pozdn\u011b barokn\u00ed z\u00e1mek byl vybudov\u00e1n pro nov\u00e9ho majitele, ryt\u00ed\u0159e Jana Karvinsk\u00e9ho z Karvin\u00e9, a\u017e v prvn\u00ed polovin\u011b 70. let 18. stolet\u00ed. V roce 1775 byla u br\u00e1ny na v\u00fdchodn\u00ed stran\u011b z\u00e1meck\u00e9ho are\u00e1lu postavena kaple sv. Jana Nepomuck\u00e9ho. Autorem stavebn\u00ed podoby z\u00e1mku a kaple byl s nejv\u011bt\u0161\u00ed pravd\u011bpodobnost\u00ed Mathias Hummel, fresky se p\u0159ipisuj\u00ed um\u011blc\u016fm z okruhu V. B. Ambrossiho.V roce 1776 ryt\u00ed\u0159 Jan Karvinsk\u00fd zem\u0159el a byl poh\u0159ben v nov\u00e9 z\u00e1meck\u00e9 kapli. Pot\u00e9 op\u011bt n\u00e1sledovalo st\u0159\u00edd\u00e1n\u00ed majitel\u016f, a\u017e v roce 1882 panstv\u00ed koupil Emanuel Kallberg, velkoobchodn\u00edk s chmelem, c\u00edsa\u0159sk\u00fd rada a vlastn\u00edk z\u00e1mku v Rad\u00ed\u010di, kter\u00fd nechal k bolechovick\u00e9mu z\u00e1mku p\u0159istav\u011bt zadn\u00ed k\u0159\u00eddlo a v letech 1889 \u20131890 je\u0161t\u011b vybudoval tzv. depandanci - d\u016fm pro hosty, kter\u00fd m\u00e1 italizuj\u00edc\u00ed novorenesan\u010dn\u00ed podobu. Po roce 1900 z\u00e1mek s velkostatkem pat\u0159il \u017eidovsk\u00e9 rodin\u011b Mautner\u016f, jej\u00ed\u017e p\u0159\u00edslu\u0161n\u00edci byli za druh\u00e9 sv\u011btov\u00e9 v\u00e1lky vyvra\u017ed\u011bni, s v\u00fdjimkou synovce posledn\u00edho majitele Bolechovic, kter\u00fd po roce 1938 uprchl do Kanady. Za v\u00e1lky z\u00e1mek zabrali p\u0159\u00edslu\u0161n\u00edci zbran\u00ed SS. V roce 1975 zch\u00e1tral\u00fd bolechovick\u00fd z\u00e1mek koupila od st\u00e1tn\u00edho statku rodina Sou\u010dkova, jej\u00ed\u017e p\u0159\u00edslu\u0161n\u00edci jej vlastn\u00ed dodnes.\n\n\nZ\u00e1mek s p\u0159ilehl\u00fdmi budovami a pozemky se nach\u00e1z\u00ed na v\u00fdchodn\u00edm okraji Bolechovic. Pozdn\u011b barokn\u00ed komplex zahrnuje krom\u011b samotn\u00e9ho z\u00e1mku tak\u00e9 kapli sv. Jana Nepomuck\u00e9ho, hospod\u00e1\u0159sk\u00fd dv\u016fr, domek \u010dp. 24 se zelin\u00e1\u0159skou zahradou a zbytky zahradn\u00edho domku, alt\u00e1nek a ba\u017eantnici s dv\u011bma men\u0161\u00edmi rybn\u00edky, kter\u00e1 se rozkl\u00e1d\u00e1 v\u00fdchodn\u011b od kaple. Na z\u00e1padn\u00ed a severn\u00ed stran\u011b are\u00e1lu jsou st\u00e1je, chl\u00e9vy, s\u00fdpka, kolna pro vozy, lihovar (p\u016fvodn\u011b pivovar z roku 1780) a stodola. Uprost\u0159ed are\u00e1lu mezi t\u011bmito budovami a z\u00e1mkem je rybn\u00edk. Do dvora je p\u0159\u00edstup dv\u011bma branami ze severn\u00ed a z\u00e1padn\u00ed strany. Br\u00e1na na z\u00e1padn\u00ed stran\u011b je p\u016fvodn\u00ed, s p\u016flkruhov\u011b zaklenut\u00fdm vjezdem, tak\u00e9 u kaple sv. Jana Nepomuck\u00e9ho se zachovala p\u016fvodn\u00ed branka. V severov\u00fdchodn\u00edm rohu are\u00e1lu stoj\u00ed novorenesan\u010dn\u00ed d\u016fm pro hosty z konce 19. stolet\u00ed.Budova z\u00e1mku je jednopatrov\u00e1 pod\u00e9ln\u00e1 stavba s osmi okenn\u00edmi osami v pr\u016f\u010del\u00ed, orientovan\u00e9m na z\u00e1pad. Z pr\u016f\u010del\u00ed vystupuje nev\u00fdrazn\u00fd st\u0159edn\u00ed rizalit, zakon\u010den\u00fd troj\u00faheln\u00edkov\u00fdm \u0161t\u00edtem. V pat\u0159e z\u00e1mku byl hlavn\u00ed s\u00e1l a po jeho stran\u00e1ch byly soum\u011brn\u011b rozm\u00edst\u011bn\u00e9 obytn\u00e9 pokoje.Kaple sv. Jana Nepomuck\u00e9ho je konstruov\u00e1na nad t\u0159emi stranami \u010dtverce, objekt m\u00e1 nepravidelnou podobu na p\u016fdorysu \u0159eck\u00e9ho k\u0159\u00ed\u017ee. Nad vchodem a uprost\u0159ed bo\u010dn\u00edch zd\u00ed jsou velk\u00e1 segmentov\u00e1 okna. St\u0159echa je mansardov\u00e1, kryt\u00e1 \u0161indelem, zakon\u010den\u00e1 kopi\u00ed p\u016fvodn\u00ed v\u00ed\u017eky - tzv. lucernou. V interi\u00e9ru kaple je na klenb\u011b freska, zn\u00e1zor\u0148uj\u00edc\u00ed staroz\u00e1konn\u00ed motiv \u201eHospodin se zjevuje Moj\u017e\u00ed\u0161ovi v ohniv\u00e9m ke\u0159i\u201c. V kapli, kter\u00e1 p\u0159in\u00e1le\u017e\u00ed k \u0159\u00edmskokatolick\u00e9 farnosti Sedl\u010dany, se konaj\u00ed bohoslu\u017eby v\u00fdjime\u010dn\u011b, zpravidla jen jednou ro\u010dn\u011b.\n\n\n\n\n\n\n\n\n\n\n\nV tomto \u010dl\u00e1nku byl pou\u017eit p\u0159eklad textu z \u010dl\u00e1nku Bolechovice Castle na anglick\u00e9 Wikipedii.\n\n\nObr\u00e1zky, zvuky \u010di videa k t\u00e9matu Z\u00e1mek Bolechovice na Wikimedia Commons Z\u00e1mek Bolechovice na hrady.cz\n","4":"Dubislav Gneomar von Natzmer (1654 \u2013 13. kv\u011btna 1739) byl prusk\u00fd poln\u00ed mar\u0161\u00e1l.\nByl dvakr\u00e1t \u017eenat\u00fd; jeho druhou man\u017eelkou byla Charlotte Justine von Gersdorff (\u2020 1763), matka hrab\u011bte M. L. Zinzendorfa.\n\n\nGeorg von Alten, Handbuch f\u00fcr Heer und Flotte, Band VI., Berl\u00edn 1914\nTheodor Fontane, Wanderungen durch die Mark Brandenburg, 1\u20135., Wiesbaden o.J.\nErnst Heinrich Kneschke, Neues allgemeines deutsches Adels-Lexicon. Band VI., Leipzig 1856\n","5":"Vesnice B\u011blbo\u017eice (n\u011bmecky Belbowitz) je \u010d\u00e1st\u00ed obce \u0160\u00edpy le\u017e\u00edc\u00ed v okrese Rakovn\u00edk. V roce 2011 zde trvale \u017eilo 38 obyvatel.\n\n\nPrvn\u00ed p\u00edsemn\u00e1 zm\u00ednka o vesnici poch\u00e1z\u00ed z roku 1406.\n\n\n\n\n\n\n\n\n\nObr\u00e1zky, zvuky \u010di videa k t\u00e9matu B\u011blbo\u017eice na Wikimedia Commons\nB\u011blbo\u017eice v Registru \u00fazemn\u00ed identifikace, adres a nemovitost\u00ed (R\u00daIAN)\nAplikace adresy na MVCR\n","6":"DN Galan 2015 byl lehkoatletick\u00fd m\u00edtink, kter\u00fd se konal 30. \u010dervence 2015 ve \u0161v\u00e9dsk\u00e9m m\u011bst\u011b Stockholm. Byl sou\u010d\u00e1st\u00ed s\u00e9rie m\u00edtink\u016f Diamantov\u00e1 liga.\n\n\nArchiv v\u00fdsledk\u016f zde\n\n\n\n\n\n\n\n\nObr\u00e1zky, zvuky \u010di videa k t\u00e9matu DN Galan 2015 na Wikimedia Commons\n","7":"Edvard Rusjan (6. \u010dervna 1886 Terst \u2013 9. ledna 1911 u B\u011blehradu) byl rakousko-uhersk\u00fd pr\u016fkopn\u00edk letectv\u00ed italsko-slovinsk\u00e9ho p\u016fvodu a konstrukt\u00e9r letadel. Zahynul p\u0159i leteck\u00e9 nehod\u011b u B\u011blehradu.\n\n\nEdvard Rusjan se narodil v Terstu, tehdy hlavn\u00edm p\u0159\u00edstavu Rakousko-Uherska (dnes v It\u00e1lii). Jeho oba rodi\u010de poch\u00e1zeli z regionu Gorice a Gradi\u0161ka: jeho otec bedn\u00e1\u0159 Franc Rusjan byl Slovinec, matka Grazia Cabas, poch\u00e1zela z Furlanska. Rusjan sv\u00e9 d\u011btstv\u00ed a ml\u00e1d\u00ed str\u00e1vil v Gorici, na p\u0159edm\u011bst\u00ed Pristava.\nVyu\u010dil se bedn\u00e1\u0159em a v ml\u00e1d\u00ed se stal profesion\u00e1ln\u00edm cyklistou, spole\u010dn\u011b s bratrem Josipem (* 1884) navrhl vlastn\u00ed j\u00edzdn\u00ed kola. Byl tak\u00e9 \u010dlenem Sokola.\n\nOd roku 1900 a\u017e 1908 se Rusjan zab\u00fdval stavbou model\u016f letadel. V n\u00e1sleduj\u00edc\u00edm roce postavil prvn\u00ed skute\u010dn\u00e9 letadlo. Od italsk\u00e9ho v\u00fdrobce motor\u016f, firmy Anzani, s jej\u00edm\u017e majitelem Alessandrem Anzanim se Rusjan setkal na leteck\u00e9m t\u00fddnu v italsk\u00e9 Brescii, z\u00edskal motor o v\u00fdkonu 22-25 kon\u00ed. Na opl\u00e1tku s n\u00edm spolupracoval na v\u00fdvoji letadel. Motor byl pou\u017eit ve v\u0161ech letadlech, kter\u00e1 pod n\u00e1zvem EDA I-VII Edvard postavil se sv\u00fdm bratrem Josipem. Eda byla Edvardova p\u0159ezd\u00edvka, kterou mu dala jeho matka. Stroj EDA I byl dvouplo\u0161n\u00edk, s n\u00edm\u017e Rusjan vzl\u00e9tl poprv\u00e9 25. listopadu 1909 v okol\u00ed m\u011bsta Gorizia. \u0160lo o prvn\u00ed motorov\u00fd let s letadlem vlastn\u00ed konstrukce v Rakousko-Uhersku. Let m\u011bl d\u00e9lku asi 60 metr\u016f a stroj dos\u00e1hl dvoumetrov\u00e9 v\u00fd\u0161ky. 29. listopadu 1909 ulet\u011bl 600 metr\u016f ve v\u00fd\u0161ce 12 m. N\u00e1sledovala r\u016fzn\u00e1 vylep\u0161en\u00ed p\u016fvodn\u00edho designu a p\u0159est\u011bhov\u00e1n\u00ed do hang\u00e1ru pobl\u00ed\u017e Mirenu ji\u017en\u011b od Gorici.\nRusjan let s modelem EDA V poprv\u00e9 ve\u0159ejn\u011b p\u0159edvedl 6. prosince 1909, ale jeho stroj se rozpadl p\u0159i p\u0159ist\u00e1n\u00ed. V \u010dervnu 1910 u\u017e s modelem EDA V let\u011bl 40 metr\u016f nad zem\u00ed a p\u0159elet\u011bl cel\u00e9 pole v Mirenu, kter\u00e9 pozd\u011bji slou\u017eilo jako civiln\u00ed a vojensk\u00e9 leti\u0161t\u011b. Letoun EDA VI byl jednoplo\u0161n\u00edk podle vzoru Bl\u00e9riotova stroje. Rusjan s piloty Heimem a Sablatnigem s n\u00edm l\u00e9tal v Gorici v \u010dervnu 1910.\nMotor Anzani se ale uk\u00e1zal jako slab\u00fd a tak brat\u0159i se sv\u00fdm nov\u00fdm partnerem, chorvatsk\u00fdm fotografem a podnikatelem Mihajlo Mer\u0107epem ze Z\u00e1h\u0159ebu, koupili v Pa\u0159\u00ed\u017ei siln\u011bj\u0161\u00ed model Gn\u00f4me o v\u00fdkonu 50 kon\u00ed. Se strojem Mer\u0107ep-R, jeho\u017e vzorem byl \u010d\u00e1ste\u010dn\u011b stroj Taube (\u201eholubice\u201c) rakousk\u00e9ho konstrukt\u00e9ra Igo Etricha, let\u011bl v listopadu a prosinci 1910 asi dvacetkr\u00e1t nad Z\u00e1h\u0159ebem. Ke startu stroje pot\u0159eboval Rusjan pouze 28 metr\u016f, co\u017e byla v t\u00e9 dob\u011b nejkrat\u0161\u00ed vzletov\u00e1 dr\u00e1ha na sv\u011bt\u011b. Brat\u0159i tak v Z\u00e1h\u0159ebu pl\u00e1novali v\u00fdrobu ve v\u011bt\u0161\u00edm m\u011b\u0159\u00edtku. V listopadu tak\u00e9 postavili nov\u00fd model.V lednu 1911 uspo\u0159\u00e1dali Edvard a Josip Rusjanovi propaga\u010dn\u00ed turn\u00e9 po balk\u00e1nsk\u00fdch m\u011bstech. B\u011bhem letu v srbsk\u00e9m B\u011blehrad\u011b 9. ledna 1911 zlomil siln\u00fd v\u00edtr k\u0159\u00eddlo letadla a to narazilo do \u017eelezni\u010dn\u00edho n\u00e1spu nedaleko b\u011blehradsk\u00e9 pevnosti. Jeho poh\u0159bu se \u00fa\u010dastnilo asi 14 000 lid\u00ed. Edvard Rusjan je poh\u0159ben na b\u011blehradsk\u00e9m Nov\u00e9m h\u0159bitov\u011b, odd\u00edl 15, hrob \u010d\u00edslo 343.\nEdvard\u016fv bratr Josip pot\u00e9 pokra\u010doval ve spolupr\u00e1ci s Mer\u0107epem. Postavili spole\u010dn\u011b je\u0161t\u011b dal\u0161\u00ed stroje. Pokou\u0161el se z\u00edskat pr\u00e1ci i u Louise Bl\u00e9riota, ale ne\u00fasp\u011b\u0161n\u011b. Pot\u00e9 ode\u0161el do Argentiny.\n\n\nPapirnata vragolija \u2013 model z kartonu a bambusov\u00fdch ty\u010d\u00ed, 1908, nikdy nelet\u011bl\nEda I \u2013 1909\nEda II \u2013 1909\nEda III \u2013 1910\nEda IV \u2013 1910\nEda V \u2013 1910\nEda VI \u2013 1910\nEda VI \u2013 1910\nSokol \u2013 1910\n\n\nJm\u00e9no Edvarda Rusjana nese od 14. \u010dervna 2008 mezin\u00e1rodn\u00ed leti\u0161t\u011b v Mariboru.\nJeho jm\u00e9nem je pojmenov\u00e1n asteroid hlavn\u00edho p\u00e1su 19633 Rusjan, objeven\u00fd 13. z\u00e1\u0159\u00ed 1999 na Observato\u0159i \u010crni Vrh.\nNa jeho po\u010dest bylo pojmenov\u00e1no komer\u010dn\u00ed a obchodn\u00ed centrum Eda Center v Nov\u00e9 Gorici.\nV roce 2009 vydala Slovinsk\u00e1 centr\u00e1ln\u00ed banka na po\u010dest Edvarda Rusjana p\u0159i p\u0159\u00edle\u017eitosti \u201e100. v\u00fdro\u010d\u00ed prvn\u00edho motorov\u00e9ho letu nad Slovinskem\u201c emisi pam\u011btn\u00edch minc\u00ed v hodnot\u011b 3, 30 a 300 Eur\nK 50. v\u00fdro\u010d\u00ed prvn\u00edho letu vydala jugosl\u00e1vsk\u00e1 po\u0161ta po\u0161tovn\u00ed zn\u00e1mku.\n\n\n\n\nV tomto \u010dl\u00e1nku byly pou\u017eity p\u0159eklady text\u016f z \u010dl\u00e1nk\u016f Edvard Rusjan na n\u011bmeck\u00e9 Wikipedii a Edvard Rusjan na anglick\u00e9 Wikipedii.\n\n\nEdvard Rusjan. In: \u00d6sterreichisches Biographisches Lexikon 1815\u20131950 (\u00d6BL). Band 9, Verlag der \u00d6sterreichischen Akademie der Wissenschaften, Wien 1988, ISBN 3-7001-1483-4, s. 332\nFlug- und Motortechnik: \u00d6sterr. Aeroplan EDA I der Br\u00fcder Rusjan, 1909, s. 5\nFlugsport I. Flieger Rusjan, 1909\nSitar, Sandi: Letalstvo in Slovenci I. Ljubljana: Borec, 1985\nKladnik, Darinka (2008). Zgodovina letalstva na Slovenskem: od za\u010detkov do dana\u0161njih dni. Ljubljana: ZIP - Zavod za intelektualno produkcijo\n\n\nObr\u00e1zky, zvuky \u010di videa k t\u00e9matu Edvard Rusjan na Wikimedia Commons\n(anglicky) (n\u011bmecky) (\u0161pan\u011blsky) Eduardo Rusjan, rozs\u00e1hl\u00e1 biografie s fotodokumentac\u00ed\n(srbsky) Edvard Rusjan\n","8":"Metagenomika studuje genetick\u00fd materi\u00e1l z\u00edskan\u00fd z r\u016fzn\u00fdch prost\u0159ed\u00ed. Zat\u00edmco mikrobiologie, sekvenov\u00e1n\u00ed DNA a genomika pou\u017e\u00edvaj\u00ed ke studiu kultivovan\u00e9 vzorky mikroorganism\u016f, uk\u00e1zalo se,  \u017ee izolace organism\u016f siln\u011b podhodnocuje skute\u010dnou mikrobi\u00e1ln\u00ed diversitu. Sou\u010dasn\u00e9 metagenomick\u00e9 studie pou\u017e\u00edvaj\u00ed sekvenov\u00e1n\u00ed celkov\u00e9 DNA izolovan\u00e9 ze studovan\u00e9ho prost\u0159ed\u00ed. Proto\u017ee metagenomika nach\u00e1z\u00ed nov\u00e9 sekvence DNA a jejich prost\u0159ednctv\u00edm dosud nepoznan\u00e9 druhy organism\u016f, vytv\u00e1\u0159\u00ed prostor pro nov\u00e9 objevy. S klesaj\u00edc\u00ed cenou sekvenace DNA se metagenomick\u00e9 postupy aplikuj\u00ed na nov\u00e9 oblasti.\nV\u00fdvoj metagenomiky podpo\u0159ily doklady o tom, \u017ee dosud nekultivovan\u00e9 mikroorganismy p\u0159edstavuj\u00ed p\u0159evl\u00e1daj\u00edc\u00ed organismy ve v\u011bt\u0161in\u011b prost\u0159ed\u00ed na Zemi. D\u016fkazem jsou anal\u00fdzy genov\u00fdch sekvenc\u00ed ribozom\u00e1ln\u00ed DNA p\u0159\u00edmo v prost\u0159ed\u00ed. Jde o p\u0159\u00edstup, kter\u00fd nen\u00ed z\u00e1visl\u00fd na kultivaci a kter\u00fd vedl k objevu ohromuj\u00edc\u00edch nov\u00fdch vazeb mikrobi\u00e1ln\u00edho sv\u011bta.\n\n\nDNA je z\u00edskan\u00e1 ze vzorku nap\u0159. p\u016fdy, vody, mo\u0159sk\u00e9 vody, z obsahu p\u0159ed\u017ealudku p\u0159e\u017ev\u00fdkavc\u016f apod. DNA je osekvenov\u00e1na shotgun metodou tedy bez v\u00fdb\u011br\u016f specifick\u00e9 oblasti v DNA. Nej\u010dast\u011bji sekvenov\u00e1n\u00ed prob\u00edh\u00e1 formou 2x150 bp, 2x250 bp nebo 2x300 bp na sekven\u00e1torech druh\u00e9 generace nebo pro zisk del\u0161\u00edch \u00fasek\u016f DNA (tis\u00edce a\u017e miliony bp) na sekven\u00e1torech t\u0159et\u00ed generace. Po osekvenov\u00e1n\u00ed se tyto kr\u00e1tk\u00e9 \u00faseky sekvenc\u00ed skl\u00e1daj\u00ed dohromady pomoc\u00ed hled\u00e1n\u00ed sekven\u010dn\u00edch p\u0159ekryv\u016f a rozd\u00edln\u00e9ho zastoupen\u00ed sekvenc\u00ed v jednotliv\u00fdch vzorc\u00edch.\n\n\nMEGAHIT\nmetaSPAdes \u00dasp\u011b\u0161nost skl\u00e1d\u00e1n\u00ed z\u00e1vis\u00ed na komplexit\u011b a diverzit\u011b vzorku. Po seskl\u00e1d\u00e1n\u00ed jsou k dispozici dlouh\u00e9 \u00faseky DNA (tis\u00edce a\u017e stovky tis\u00edc bp) p\u0159edstavuj\u00edc\u00ed jednotliv\u00e9 genomy p\u0159\u00edtomn\u00fdch organizm\u016f (bakteri\u00ed, vir\u016f, hub a jin\u00fdch eukaryot) rozl\u00e1man\u00e9 na fragmenty. Na t\u011bchto fragmentech jde hledat funk\u010dn\u00ed geny nap\u0159. pomoc\u00ed online datab\u00e1ze MG-RAST  a t\u00edm zji\u0161\u0165ovat genov\u00fd potenci\u00e1l p\u0159\u00edtomn\u00fdch organizm\u016f.\nExistuj\u00ed p\u0159\u00edstupy, kter\u00e9 tyto dlouh\u00e9 fragmenty DNA seskupuj\u00ed do taxonomick\u00fdch skupin podle frekvence k-mer\u016f a rozd\u00edln\u00e9ho zastoupen\u00ed fragment\u016f ve vzorc\u00edch (tzv. binning). Tyto taxonomick\u00e9 skupiny pot\u00e9 p\u0159edstavuj\u00ed jednotliv\u00e9 genomy, naz\u00fdvan\u00e9 MAGy (Metagenome Assembled Genomes). Nej\u010dast\u011bji se skl\u00e1daj\u00ed genomy bakteri\u00e1ln\u00ed. Doch\u00e1z\u00ed tak\u00e9 k pr\u016flomu ve skl\u00e1d\u00e1n\u00ed genom\u016f houbov\u00fdch, kde je situace st\u00ed\u017eena p\u0159\u00edtomnost\u00ed repetitivn\u00edch oblast\u00ed a intron\u016f. Genomy nejsou \u00fapln\u00e9, ale lze takto z\u00edskat bakteri\u00e1ln\u00ed druhy bez nutnosti jejich kultivace.\n\n\nMaxBin (Wu et al., 2014)\nMetaBAT 2 (Kang et al., 2019)\nCONCOCT (Alneberg et al., 2014)\nAnvi\u2019o (Eren et al., 2015)\nDAS Tool (Sieber et al., 2018) - software, kter\u00fd kombinuje n\u011bkolik algoritm\u016f dohromady\n\n\nTento p\u0159\u00edstup binningu aplikovan\u00fd na voln\u011b dostupn\u00e1 metagenomick\u00e1 data z r\u016fzn\u00fdch prost\u0159ed\u00ed (p\u016fda, voda, tr\u00e1vic\u00ed syst\u00e9m,...) pomohl identifikovat 52 515 nov\u00fdch bakteri\u00e1ln\u00edch a arche\u00e1ln\u00edch genom\u016f a roz\u0161\u00ed\u0159il tak dosud zn\u00e1mou diverzitu t\u011bchto mikroorganizm\u016f o 44%.\n\n\n\n\nV tomto \u010dl\u00e1nku byl pou\u017eit p\u0159eklad textu z \u010dl\u00e1nku Metagenomics na anglick\u00e9 Wikipedii.\n","9":"Kostel svat\u00e9 Barbory je farn\u00ed kostel \u0159\u00edmskokatolick\u00e9 farnosti Py\u0161el zasv\u011bcen\u00fd svat\u00e9 Barbo\u0159e. Kostel se nach\u00e1z\u00ed v Py\u0161eli na v\u00fdchodn\u00edm okraji obce p\u0159i rozcest\u00ed cest do Van\u010de a do Zahr\u00e1dky. Kostel je jednolodn\u00ed barokn\u00ed stavbou z roku 1788, sou\u010d\u00e1st\u00ed stavby je vysok\u00e1 hranolov\u00e1 v\u011b\u017e se t\u0159emi zvony a kosteln\u00edmi hodinami, v kostele je hlavn\u00ed olt\u00e1\u0159 p\u016fvodn\u011b zasv\u011bcen\u00fd svat\u00e9 Barbo\u0159e a pozd\u011bji Pann\u011b Marie Lurdsk\u00e9, presbyt\u00e1\u0159 a bo\u010dn\u00ed vedlej\u0161\u00ed olt\u00e1\u0159. Kostel je chr\u00e1n\u011bn jako kulturn\u00ed pam\u00e1tka \u010cesk\u00e9 republiky.\n\n\nKostel byl postaven v roce 1788 prim\u00e1rn\u011b s p\u0159isp\u011bn\u00edm mecen\u00e1\u0161e hrab\u011bte Karla Haugvice. Kostel byl vysv\u011bcen 1. \u010dervence 1788 a to biskupem Janem k\u0159titelem Lachenbauerem. Kostel byl v roce 1876 lehce rekonstruov\u00e1n a jeho hlavn\u00ed olt\u00e1\u0159 v t\u00e9 dob\u011b zasv\u011bcen\u00fd svat\u00e9 Barbo\u0159e byl p\u0159enesen do nov\u011b vznikl\u00e9ho bo\u010dn\u00edho olt\u00e1\u0159e a nov\u00fd olt\u00e1\u0159 byl zasv\u011bcen Pann\u011b Marii Lurdsk\u00e9. V roce 1905 pak byl rekonstruov\u00e1n i p\u0159esbyt\u00e1\u0159, ten u\u017e byl obnoven za p\u0159isp\u011bn\u00ed hrab\u011bte Jind\u0159icha z Haugvic. Farnost p\u0159\u00edslu\u0161n\u00e1 pod kostel vznikla a\u017e v roce 1859. Mezi lety 1903 a 1907 byla rekonstruov\u00e1na budova fary.Roku 1893 nedaleko obce m\u011blo doj\u00edt ke zjeven\u00ed Panny Marie. Stalo se to nedaleko lesa Str\u00e1\u017e, posl\u00e9ze v roce 1893 byla na tzv. Str\u00e1\u017ei postavena d\u0159ev\u011bn\u00e1 kapli\u010dka a v roce 1903 kapli\u010dka byla zv\u011bt\u0161ena a oplechov\u00e1na. Roku 1934 kapli\u010dka byla zbo\u0159ena a byla m\u00edsto n\u00ed vystav\u011bna zd\u011bn\u00e1 Kaple Panny Marie. Dne 1. \u010dervna 1936 byla vysv\u011bcena. Nedaleko pak byla ze zbyl\u00e9ho materi\u00e1lu vystav\u011bna mal\u00e1 lurdsk\u00e1 jesky\u0148ka.\nV kostele je um\u00edst\u011bna vz\u00e1cn\u00e1 socha Panny Marie Lurdsk\u00e9, kter\u00e1 by m\u011bla pat\u0159it k nejvz\u00e1cn\u011bj\u0161\u00edm na Morav\u011b, do kostela byla um\u00edst\u011bna v roce 1876, kdy ji darem z\u00edskal tehdej\u0161\u00ed far\u00e1\u0159. Socha byla vytvo\u0159ena v Pa\u0159\u00ed\u017ei. Kolem sochy byla z\u0159\u00edzena lurdsk\u00e1 jeskyn\u011b z vosku, ta v\u0161ak byla zru\u0161ena v roce 1968.Kostel byl v roce 2008 rekonstruov\u00e1n, byly opraveny fas\u00e1dy na p\u016fvodn\u00ed barvy dle historick\u00fdch pramen\u016f.\n\n\n\n\n\n\n\n\n\n\nPy\u0161el\n\u0158\u00edmskokatolick\u00e1 farnost Py\u0161el\n\n\nObr\u00e1zky, zvuky \u010di videa k t\u00e9matu kostel svat\u00e9 Barbory na Wikimedia Commons\nFarnost na str\u00e1nk\u00e1ch biskupstv\u00ed brn\u011bnsk\u00e9ho\n"}}